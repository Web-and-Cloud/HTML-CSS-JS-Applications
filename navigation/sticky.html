<!DOCTYPE html>
<html>
    <head>
        <title>Sticky Navigation</title>
        <link rel="stylesheet" 
        href="sticky.css">
            
    </head>

<body>
    <header>
        <img src="png.webp">
    </header>

    <nav id="menu-bar"  >
        <ul>
            <li>HOME</li>
            <li>PROJECT</li>
            <li>GALLERY</li>
            <li>ABOUT US</li>
            <li>CONTACT US</li>
        </ul>
    </nav>
    <div id="container">
        <h1>About Us</h1>
        <p>
            McDonald’s on (Subwayn jälkeen) maailman toiseksi suurin kansainvälinen pikaruokaketju,[3][4] ja yksi maailman tunnetuimmista brändeistä.

            Ketju oli vuonna 2020 Suomen suurin pikaruokaketju myynnillä mitattuna.[5] Vuonna 2023 ketjuun kuului 72 ravintolaa. Ravintoloista 54 on franchising-yrittäjien hallussa, yhteensä heitä oli kymmenen.[6]
            
            Vuonna 2020 McDonald’silla oli 119 maassa yli 39 000 ravintolaa, joissa ruokailee päivittäin yli 70 miljoonaa ihmistä.[7]
            
            Yritys on talousvaikeuksissa kovan kilpailutilanteen ja kuluttajien muuttuvien makutottumusten vuoksi, ja sen toimitusjohtaja vaihtui siksi helmi-maaliskuun 2015 vaihteessa. Väistyneen toimitusjohtajan Don Thompsonin tilalle nousi brändijohtajana aikaisemmin työskennellyt Steve Easterbrook.[8][9] Marraskuussa 2019 Easterbrookin tilalle nousi Chris Kempczinski.[1]
            Richard ”Dick” McDonald ja hänen veljensä Maurice ”Mac” McDonald olivat pikaruokailun pioneereja. He olivat kotoisin New Hampshiresta. Veljesten ensimmäinen pikaruokapaikka oli hot dog -myyntikoju Arcadiassa, Kaliforniassa. Kojun nimi oli Airdome; se avattiin vuonna 1937. Tämän kojun myyntituotoilla he avasivat vuonna 1940 San Bernardinoon, Kaliforniaan autokaistallisen grillikioskin, jonka he nimesivät McDonald’siksi.

            Perheyrityksestä monikansalliseksi yhtiöksi McDonald’sin laajensi kuitenkin Ray A. Kroc, joka sai veljekset laajentamaan ketjua franchise-myyntisopimuksin. Ensimmäinen franchise-sopimus solmittiin vuonna 1955, jolloin katsotaan nykyisen McDonald’sin syntyneen. Tuolloin McDonald’s-ravintoloita oli jo kahdeksan. Krocista tuli McDonald’s Corporationin johtaja vuonna 1955. Viiden vuoden kuluttua ketjussa oli 228 ravintolaa. Vuonna 1961 Kroc osti McDonaldin veljekset ulos yhtiöstä. Hänen vetäydyttyään vanhemmaksi puhemieheksi vuonna 1977 yhtiön liikevaihto oli 3,7 miljardia dollaria vuodessa.[13]
            
            Toinen Yhdysvaltain ulkopuolinen McDonald’s-ketjun ravintola avattiin Richmondin kaupungissa Brittiläisessä Kolumbiassa, Kanadassa 1. kesäkuuta 1967.
            
            Kesäkuussa 2017 McDonald’s kertoi vetäytyvänsä olympialaisten sponsoroinnista, jossa se oli toiminut vuodesta 1976 lähtien. Vielä vuonna 2012 McDonald’s sekä kansainvälinen olympiakomitea allekirjoittivat kumppanuussuhteen jatkumisesta vuoteen 2020 asti, mutta McDonald’sin vetäytymispäätös lopetti kumppanuussuhteen välittömästi kesäkuussa 2017. McDonald’s sponsoroi vielä vuoden 2018 talviolympialaisia Etelä-Korean Pyeongchangissa.[14][15]
            
            Vuonna 2017 McDonald’s osti Dynamic Yield -yrityksen, jonka teknologialla voidaan tarjota autokaistaa käyttäville digitaalinen ruokavalikoima, jossa on huomioitu vuorokaudenaika, sää, keittiön kiireystilanne ja suositut tuotteet.[16]
            McDonald’s on nähty myös yhdysvaltalaisen kulttuurin leviämisen symbolina. Ketjun ensimmäinen ravintola Neuvostoliiton pääkaupungissa Moskovassa avattiin 1990. Ketju levisi nopeasti entisiin kommunistisiin Itä-Euroopan maihin niiden olojen vapauduttua. Yhdysvaltalainen kolumnisti Thomas L. Friedman esitti leikkimielisen teorian, jonka mukaan kaksi valtiota, joissa on McDonald’s, eivät sodi koskaan toisiaan vastaan (mikä on variaatio kansainvälisten suhteiden liberalismista, jonka mukaan liberaalis-demokraattiset valtiot eivät sodi keskenään). Friedmanin sääntö on rikkoutunut jo useita kertoja, esimerkiksi Yhdysvaltain miehittäessä Panaman 1989, maaliskuussa 1999 Nato-maiden aloitettua Serbian pommitukset sekä toisaalta Intian ja Pakistanin, toisaalta Libanonin ja Israelin välisissä konflikteissa.

McDonald’sin kuuluisin hampurilaistuote Big Mac on niin yleinen globaali kulutushyödyke, että arvostettu taloustieteen julkaisu The Economist ja UBS-pankki ovat popularisoineet ”Big Mac -indeksin”, joka kuvaa ostovoiman eroja maailman eri maissa mittaamalla, kuinka kauan keskivertopalkansaajan täytyy työskennellä voidakseen ostaa yhden hampurilaisen.

Freakonomics-kirjan kirjoittaja Stephen Dubner on kuvannut McDonaldsin tuplajuustohampurilaista ihmiskunnan historian ravitsevimmaksi ja halvimmaksi ruoaksi. Yksi tuplajuustohampurilainen sisältää 390 kaloria ja puolet päivittäisestä proteiinintarpeesta 1-2 US-dollarin hintaan, jolla on merkittävä vaikutus köyhempien ihmisten ravinnonsaantiin.[17]

McDonald’sin innovaatioihin kuuluvat jo McDonaldin veljesten käyttämä itsepalveluperiaate, jossa asiakas saa ruokansa tiskiltä, ja halvan osa-aikaisen opiskelijatyövoiman laaja käyttö. Suurin osa ravintoloista on yksityisten franchise-yrittäjien omistuksessa. Kiinteistöt ovat erittäin keskeinen osa McDonald’sin liiketoimintaa, sillä yhtiö omistaa useimmat keskeisillä paikoilla olevat liiketilat, joista yrittäjät maksavat sille vuokraa. Yhtiön perustaja onkin sanonut, että "McDonald’sin [pää-]liiketoimintaa on kiinteistötoiminta"[18]: pikaruokamyymälöitä perustetaan vain sen takia, että niiden avulla saavutetaan paras tuotto kiinteistötilalle. Vuonna 2013 McDonalds oli Forbesin vuosittaisessa Global 2000 -listalla maailman 180. suurin yritys [19] ja markkina-arvoltaan maailman 61. suurin [20].
        </p>Viime vuosina McDonald’s on joutunut globalisaatiokriittisten ryhmien kritisoimaksi työvoimapolitiikkansa ja ympäristöhaittojen vuoksi. Termi ”McJob” on alkanut tarkoittaa matalasti palkattua työtä, josta ei ole mahdollisuuksia edetä mihinkään. Sana lisättiin Merriam-Webster’s Collegiate Dictionaryn 11. painokseen McDonald’sin protestista huolimatta.[21] Yhdysvaltalaiset kuluttajat taas ovat nostaneet useita oikeusjuttuja yhtiötä vastaan, koska sen tuotteita pidetään syynä ylipainoon. Huomiota herätti myös Morgan Spurlockin vuoden 2004 elokuva Super Size Me, jossa Spurlock eli kuukauden ajan pelkästään McDonald’sin tuotteilla.

        McDonald’s kävi 1990-luvulla pitkän ”McLibel”-nimellä tunnetun oikeustaistelun kahta yhtiön toimitapoja kritisoinutta Lontoon Greenpeacen brittiaktivistia vastaan. Vaikka McDonald’s virallisesti voittikin tapauksen, oikeudenkäynnin aikana vahvistettiin muun muassa yhtiön huonot työolot sekä ruuan vaikutus erilaisiin sairauksiin.
        
        31. tammikuuta 2011 ”Food Liberation Army” -niminen ryhmä ”kidnappasi” yhtiön maskottia Ronald McDonaldia esittävän patsaan Ruoholahden McDonaldsista Helsingissä. Ryhmä julkaisi internetissä tiedotteen, jossa se ilmoitti ”teloittavansa” patsaan, mikäli McDonald’s ei vastaa sille esitettyihin kysymyksiin 11. helmikuuta 2011 mennessä. Ryhmän esittämät kysymykset käsittelivät muun muassa McDonald’sin valmistusprosessin salaamista, yhtiön vuosittain tuottamien jätteiden määrää ja yhtiön epäeettistä toimintaa ruoan tuottamisessa. Suomen McDonald’sin viestintäpäällikko Heli Ryhänen ilmoitti, ettei yhtiö keskustele rikollisten kanssa.[22][23] 23. toukokuuta 2012 McDonald’s haastoi ryhmän jäsenet oikeuteen petoksesta ja väärennöksestä.[24] 4. kesäkuuta 2012 ryhmän jäsenille vaadittiin sakkoja patsaan viemisestä. Syytteen mukaan ryhmän jäsenet esittivät McDonald's-ravintolassa väärennetyn huoltokaavakkeen, jolla he saivat patsaan mukaansa. Ryhmän jäsenten motiivi oli elokuvanteko. Ryhmään kuuluva kuvataiteilija käytti patsasta omassa elokuvassaan. Poliisi takavarikoi patsaan kuvataiteilijalta helmikuussa 2011 ja palautti sen takaisin McDonald's-ravintolaan.[25] 21. kesäkuuta 2012 ryhmän kaksi jäsentä tuomittiin maksamaan 60 euroa päiväsakkoa ja ryhmään kuulunut kuvataiteilija tuomittiin maksamaan noin vajaa 2 000 euroa päiväsakkoa.[26]
        Historia
        Suomen ensimmäinen McDonald’s-ravintola avattiin Tampereen Keskustorilla 14. joulukuuta 1984[27] samalla paikalla olleen Burger Kingin tilalle.lähde?
        
        Maailman ensimmäinen risteilylaivassa sijainnut McDonald’s-ravintola sijaitsi Silja Europa-laivalla. Se oli toiminnassa vuonna 1993 tehdystä neitsytmatkasta vuodesta 1993 vuoteen 1996 asti.[28]
        
        1990-luvulla Helsinkiin avattiin sekä perinteisiä McDonald’s-ravintoloita että teemaravintoloita, jotka poikkesivat muista ravintoloista sisustukseltaan. Mannerheimintiellä sijaitsi Rokkimäkki, Kurvissa Rallimäkki ja asemalla Spacemäkki. Näistä vain Rokkimäkki toimii edelleen.[28] Vuonna 1996 Helsingin Itäkeskukseen entisen urheiluhallin tiloihin avattiin lasten sisäleikkipuiston sisältänyt McDonald's Leikkimaa, joka suljettiin vuonna 2001.[29][30]
        
        Joulukuussa 2007 ravintoloita oli 38 paikkakunnalla yhteensä 83 kappaletta ja ketjun palveluksessa työskenteli noin 3 200 henkilöä. Ravintoloista 20 prosenttia omisti McDonald’s Oy.[31]
        
        Heinäkuussa 2008 Kauppalehti kertoi, että Suomen McDonald’s on muutamaa poikkeusvuotta lukuun ottamatta tehnyt tappiota koko olemassaolonsa ajan. Yhtiötä rahoitetaan pääkonttorista saatavilla pääomalainoilla, joita on maksettu Suomeen yhteensä 86 miljoonaa euroa.[32]
        
        Suomen ensimmäinen McDonald’s-ravintola tuhoutui rasvakeittimestä syttyneessä tulipalossa toukokuussa 2010.[33] Se avattiin uudelleen huhtikuussa 2012[34], mutta suljettiin vuonna 2015 vuokrasopimuksen päättymisen vuoksi. [35]
        
        Lokakuussa 2015 ketju ilmoitti sulkevansa ravintoloita ympäri maata kiristyneen kilpailun vuoksi. Seitsemän suljetun ravintolan jälkeen Suomessa oli 74 McDonald’s-ravintolaa.[36]
        
        Toukokuussa 2018 McDonald’s aloitti kotiinkuljetukset yhteistyössä Woltin kanssa Helsingissä. Pikaruokaa toimitettiin kotiinkuljetuksella Helsingin yhdeksästä McDonald’s-ravintolasta.[37]
        
        Vuonna 2019 McDonald’s oli Suomen kolmanneksi suurin ravintolaketju Hesburgerin ja Subwayn jälkeen (2019).[38]
        
        Ensimmäisenä koronavuonna 2020 McDonald's teki Suomessa kaikkien aikojen tulosennätyksensä ja nousi samalla ensimmäistä kertaa Suomen suurimmaksi pikaruokaketjuksi. Koronarajoitusten vuoksi ravintolasalit piti sulkea huhti-toukokuussa, mutta ketjun autokaistoja pidettiin auki ja myös saleista sai hakea noutoannoksia.[5]
        
        Vuonna 2021 ketjuun kuului 66 ravintolaa. Yhtiö kertoi, että Suomeen on tarkoitus avata viiden vuoden kuluessa 25-30 uutta ravintolaa.[5] Yhtiö paransi myyntilukujaan edelliseen vuoteen verrattuna 11,3 prosenttia. Uusia ravintoloita avattiin Nokialle, Seinäjoelle ja Vaasaan.[39]
        
        Alkuvuonna 2022 ketjulla oli yhteensä 3900 työntekijää. Ketju kertoi perustavansa vuoden aikana ravintolat Turkuun (Skanssi), Saloon ja Tornioon.[39]
        
        Organisaatio
        Suomen McDonald's-ketjun emoyhtiö on Food Folk Suomi Oy.[5] Vuonna 2022 ketjulla oli yhdeksän omaa ravintolaa, muita ketjun ravintoloita johtivat franchising-yrittäjät.[40] Emoyhtiö omistaa ketjun kiinteistöt.[6]
        
        Vuonna 2023 ketjuun kuului 72 ravintolaa. Ravintoloista 54 on franchising-yrittäjien hallussa, yhteensä heitä oli kymmenen.[6]
    
    
    </div>

<script src="sticky.js"></script>

</body>

</html>